## Мета
Отримати навички проєктування та реалізації REST API вебзастосунку, що буде надавати доступ до декількох сутностей обраної предметної галузі.

## Завдання
1. Студент самостійно обирає предметну галузь, котрій буде присвячена робота його комп’ютерного практикуму. Якщо студент не може самостійно обрати предметну галузь, він може звернутися за допомогою до викладача (лектора з дисципліни).
2. В рамках обраної чи наданої предметної галузі, студент самостійно ідентифікує щонайменше дві сутності та їх властивості. 3. Для ідентифікованих сутностей, студент проєктує та реалізовує веб REST API, що надає операції для роботи з цими сутностями. Студент може використовувати будь-який із підходів до проєктування API: «contract first» чи «code first».
4. Спроєктоване та реалізоване REST API повинно обов’язково надавати наступні операції для кожної сутності: отримання списку всіх сутностей, отримання певної сутності за її ідентифікатором, додавання нової сутності, оновлення існуючої сутності, видалення сутності.

## Вимоги до програмного забезпечення
1. Для реалізації програмного забезпечення в ході виконання комп’ютерного практикуму може використовуватися будь-який стек (мова програмування, вебфреймворк і так далі) технологій.
2. Програмне забезпечення, реалізоване в ході виконання комп’ютерного практикуму, не повинно використовувати постійне сховище (базу даних) для  зберігання сутностей. Допускається просте зберігання сутностей у пам’яті або у текстових файлах.
3. Реалізоване програмне забезпечення обов’язково повинно надавати інтерфейс Swagger (або аналог) для візуалізації та роботи з реалізованим REST API.
